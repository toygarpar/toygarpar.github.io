
## Asr Suresi 103-13

( Çağlar Boyunca Zaman)

SEVGİ VE MERHAMETİ SONSUZ ALLAH’IN ADIYLA

1. **Çağlar Boyunca Zamanın Simgesi/Hatırası/Belirtisi ile,**

Zaman, Allah’ın yaratışlarından biri. Herkesin dilinde, herkesin fikrinde, ama kimsenin tam anlamını çözemediği bir sır. Zaman, sessiz ve güçlü bir nehir gibi akar; gördüğümüz her şeyi yıkar, yükseltir ve sonunda yok eder. Taşları aşındırır, dağları ufaltır, hayatları alır, anıları siler.

İnsanoğlu ne kadar kaçarsa kaçsın, Zaman hep peşindedir. Sadece ona karşı yarışa kalkarsak kaybetmeye mahkûmuz. Ama Zaman’ı aşan bir yanımız var: Ruhumuz. Manevi yönümüzdür ki, Zaman’ı yener. Madde eskir, çürür, biter, ama insanın ruhu ebediyete doğru yürür. Zaman her şeyi öğütür, ama ruhu yok edemez; çünkü o, Allah’a ait olan en yüce emanettir.

2. **Doğrusu İnsan ziyandadır/kayıplardadır,**

Eğer hayatı bir iş pazarlığına benzetirsek, insan sadece cebindeki kazanca bakarsa, sonunda büyük bir kayıpla karşılaşacaktır. Gün bittiğinde elindeki hesap defterine baktığında, bütün o koşturmanın boş olduğunu, ruhunda koca bir eksiklik bıraktığını görecektir.

İnsan yalnızca maddi dünyaya sarıldığında, aslında geride en önemli şeyi – ruhunu, vicdanını, inancını – kaybeder. Oysa ki hakikatin peşinden koşan, inançla yürüyen bir insan, sadece kendisi için değil, başkaları için de ışık olur. Topluma fayda sağlar, başkalarını da doğru yola yönlendirir. O zaman hayatın gerçek anlamını bulur, varlığı zenginleşir.

İmanla yürüyen insan, sadece kendi cebine değil, yüreğine de kazanç sağlar. Ancak o zaman bu yaşamdan kârlı çıkar; hem bu dünyada, hem öteki dünyada asıl kazancı elde eder.

3. **Ancak, iman edip/inanıp salih ameller işleyenler ve bir araya gelip Gerçeğin, Sabrın ve Sebat’ın ortak öğretisinde buluşanlar hariç.**

İnanç, insanı maddi dünyanın açtığı yaralardan koruyan, sıkı dokunmuş bir zırhtır. Doğru yaşam ise, ruhun yücelişine yapılan en güçlü katkıdır. Eğer insan sadece kendi için yaşarsa, varoluşun büyük görevini yerine getiremez. İnsan, sadece kendini düşünmekle eksik kalır; çünkü iyilik ve doğruluk, ancak paylaşıldıkça anlam bulur.

Her birimiz, içimizde taşıdığımız güzellikleri, iyiliği, kardeşlerimizle paylaşmalıyız. Ta ki onlar da Hakikati görebilsinler. Dış dünyanın fırtınalarına, stresine, zulmüne karşı, sabırla, umutla, Hakikatin yanında dimdik durabilsinler. İşte o zaman gerçek huzur ve barış sağlanır.

Bu sure, Kur’an’ın en kısa ve en derin surelerinden biridir. Zamanın akışı, insan hayatında büyük bir rol oynar. Zaman, geriye dönüşsüz bir çizgide ilerler ve eğer onu rasyonel ve anlamlı kullanmazsak, hüsran kaçınılmaz olur. Kurtuluşun reçetesi bellidir: İnanç, barışçıl eylemler, hakkı gözetmek ve sabır. Kayıp ve yok oluşun yolu ise açıktır: Vahşi kapitalizm, savaşlar, ahlakın aşınması, adaletin ve temel insan haklarının yok edilmesi…

Eğer çağın, zulümle, kötülükle doluysa, sen de kayıptasındır. İnanç kazanılır ve kaybedilir. İnancı kazanmak büyük bir nimettir, onu kaybetmek ise büyük bir hüsrandır. Allah’a iman, O’nun bizim için belirlediği değerlerle yaşamak ve O’na güvenmektir.

Zulme sessiz kalan, hak ve adalet için birleşmeyen, kötülüğe direnmeyi bilmeyen herkes hüsrandadır. Boşuna yaşamamak için inançla dolmalı, salih ameller işlemeli, hak ve adalet için omuz omuza mücadele etmeliyiz. Zorluklara, zorbalıklara karşı direnmeliyiz. Salih işler, sadece doğru olanı yapmakla kalmaz; iyilik, güzellik ve faydalı olan her şeyi kapsar. “İnandım” deyip hiçbir pratik ortaya koymayan, sadece ot gibi yaşayan insan, inancı boş yere taşır.  
  
İnanç ve mücadele olmadan, hayat koca bir kayıptır.

[![](https://blogger.googleusercontent.com/img/b/R29vZ2xl/AVvXsEgAWbBQ-9j_vrYQZivirL-IQtg3piSXl9CrwH1rYQlMBh9BGLi0d6AL5wC_RGBuV60ZNoiYYcTuSqcXi3EP-D612n1saQjaVS-6lQKXDc4IJxaROCB0V7JAf8XD61mqNnf42fggVCV6ggU_4rAHGsgvFamk4k7yd64yiv-lzvceyHJRc2Ir0biGxsEKcKha/s320/div2.png)](https://www.blogger.com/blog/post/edit/5724704568349331251/804059875719639870#)

Asr, or Time through the Ages. 

In the name of Allah, Most Gracious, Most Merciful.

1. By (the Token of) Time (through the Ages),
2. Verily Man is in loss,
3. Except as have Faith, and do righteous deeds, and (join
together) in the mutual teaching of Truth, and of Patience and
Constancy.