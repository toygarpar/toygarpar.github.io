
## Nas Suresi 114-21

( İnsanoğlu, İnsanlar, Halk)

![](https://toygarpar.wordpress.com/wp-content/uploads/2023/06/nas-suresi.png?w=596)

SEVGİ VE MERHAMETİ SONSUZ ALLAH’IN ADIYLA

1. **De ki: Ben insanların Rabbine ve Azizine sığınırım.**

Bir önceki surede, insanın karşı karşıya kalabileceği dış etkenlerin tehlikelerine dikkat çekilmişti. Şimdi ise, insanın iç dünyasındaki karmaşa ve fırtınalara karşı Allah’ın korumasına duyulan ihtiyaç vurgulanıyor. İnsan, yalnızca bedeniyle değil, ruhuyla da tehlikelerden korunmak zorundadır. Kendi içindeki karanlık dürtüler, tutkular ve nefsin oyunları, en az dışarıdan gelen tehditler kadar güçlüdür.

Allah, insanoğlunun Rabbi, yaratıcısı ve gerçek sahibidir. O, insanı topraktan var etmiş, ona nefes vermiş ve her adımında büyüyüp gelişmesi için imkanlar sunmuştur. Rızkını verir, yolunu açar, kötülüklerden sakınması için ona işaretler gönderir. Bu dünyadaki her hükümdardan, her kraldan daha büyüktür Allah; çünkü O, sadece bedenin değil, ruhun da hakimi, iradelerin yöneticisidir. İnsanların ruhaniyeti üzerinde bir yasa koyucu gibi durur ve onları kendi esenliklerine götürecek yollara yönlendirir.

Allah, aynı zamanda insanoğlunun gerçek hükümdarıdır. Bu hayatta yaptığımız her şeyin hesabını O’na vereceğiz. Her adımımızı O’nun gözetiminde attığımızı unutmak, hayatın gerçeklerini gözden kaçırmaktır. Allah, bu dünyadaki hükümdarlardan farklı olarak, insanın hem dışındaki hem içindeki her türlü tehlikeye karşı koruma sağlayan, yol gösteren ve yönlendiren tek otoritedir.

İnsanoğlunun içindeki fırtınalar ne kadar güçlü olursa olsun, Allah’a sığınan için bu fırtınalar birer duman bulutu gibi dağılır.

“Kim bir musibete uğradığında: “Biz Allah’a aidiz ve dönüşümüz O’nadır” derse:-

İşte onlar, Allah’tan nimet ve rahmet indirilenler ve hidayete erenlerdir.” : Bakara 156-157

Allah Hakim’dir; O, âhiretin hedefidir ve her an insanın ibadetine lâyık olan tek Varlık’tır. Bütün bu yönlerden insan, kötülüklere karşı Allah’ın korumasını istemeli ve aramalıdır.

2. **İnsanlığın Kralı veya Hükümdarı,**

“Ben cinleri ve insanları yalnız beni ilâh tanısınlar, candan müslüman olarak bana teslim olsunlar, saygıyla bana kulluk ve ibadet etsinler, yalnızca benim şeriatıma bağlansınlar, bana boyun eğsinler diye yarattım.” :Zariyat 56

Bunun anlamı Benim yolumdan gitsinler, iş ve değer üretsinler, merhametli ve adaletli olsunlar, kendilerini özgürce ifade etsinler diye yarattım demektir.

3. **Allah, insanoğlunun hakimi/egemeni olarak,-**

La ilahe illallah. Kimsenin egemenliği hegemonyası altına girmeyin, Allah’tan başka. Kimsenin önünde diz çökmeyin. Allah’ın ayetleri, varlık ve oluş kanunları, evrenin yasaları ve , Allah’la yaptığınız özgür sözleşmenin kurallarından başkasını tanımayın.

4. **Fısıldayan sinsi fısıltısından sonra geri çekilen kötülüğün/şeytanın fitnesinden/şerrinden:**

Kötülük, Allah’ın insana bahşettiği iradesini saptırmak için her türlü sinsi yoldan kendini içten içe ima eder.

“Ey peygamber, senin karşına kıyasıya mücadele eden düşmanlar çıkardığımız gibi, biz her peygambere insanların ve cinlerin şeytanlarını, şeytan tıynetli ahlâksız azgınlarını düşman haline getirdik. Bunlar, birbirlerini aldatmak için yaldızlı sözlerle vesvese verirler. Eğer Rabbinin sünneti düzeninin yasaları içinde iradesinin tecellisine uygun olsaydı onu da yapamazlardı. Artık onları uydurdukları şeylerle başbaşa bırak.” : Enam 112

Kötülüğü gizlice fısıldarlar ve sonra ağlarını daha incelikli ve çekici kılmak için geri çekilirler.

5. **İnsanoğlunun kalbine fısıldayan o,-**
6. **Cinlerin ve insanların şerrinden.**

Kendimizi Allah’ın korumasına adadığımız ve Allah’a tevekkül ettiğimiz sürece, kötülük bizim öz ve iç dünyamıza gerçekten dokunamaz.

İnsanların ve cinlerin vesvese ve fısıldamalarından Allah’a sığınmamız önerilmektedir.

[![](https://blogger.googleusercontent.com/img/b/R29vZ2xl/AVvXsEhJ-EPJxic6CFN2tdIM6R-C9ThtsWeYv0TJ8Ik-KF_oFdn7t5fkhbietE2CZzosbIvBCcgWbKz2fgr0bp5KM-IQUZPO74apCy37T9QwdDpDaDFnm8RDCJI_xPwqXd1QiMeJ9S9QgXyH4eENKaez6WVkwRYqYxTlYpou3n_ZQYA_CSW-wTBPFeqL4rmTJgPB/s320/div10.png)](https://www.blogger.com/blog/post/edit/5724704568349331251/1740713576133955294#)

Nas, or Mankind. 

In the name of Allah, Most Gracious, Most Merciful. 

1. Say: I seek refuge with the Lord and
Cherisher of Mankind,
2. The King (or Ruler) of Mankind,
3. The Allah (or Judge) of Mankind, —
4. From the mischief of the Whisperer (of Evil), who withdraws (after his whisper), —
5. (The same) who whispers into the hearts of Mankind, —
6. Among Jinns and among Men.